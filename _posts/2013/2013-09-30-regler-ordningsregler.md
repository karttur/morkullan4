---
layout: page
title: Ordningsregler
categories: regler
excerpt: "Ordnignsregler för BRF Morkullan 4"
tags:
  - regler
  - ordningsregler
date: '2013-09-30 11:27'
modified: '2013-09-30 T18:17:25.000Z'
comments: true
share: true
---

## Brf Morkullan 4					

### ORDNINGSREGLER FÖR BOSTADSRÄTTSFÖRENINGEN MORKULLAN 4
 (Fastställda den 1 april 1994; senast reviderade 30 september 2013)

### 1.	Allmänt

Alla boende i huset ansvarar för att dessa ordningsregler följs. Tillsammans kan vi öka trivseln i huset genom aktivt deltagande och engagemang i frågor rörande fastigheten.

### 2.	Överlåtelseavgift

Vid överlåtelse av bostadsrätt skall köparen betala en överlåtelseavgift på ettusen (1.000) kronor  till föreningen.  

### 3.	Nycklar

Medlem skall i samband med försäljning av sin bostadsrätt återlämna samtliga utkvitterade nycklar till styrelsen. Först därefter kommer styrelsen att bevilja utträde ur föreningen. Styrelsen beviljar sedan ny medlem inträde i föreningen i samband med att önskat antal nycklar utkvitteras.   

### 4.	Ombyggnation/renovering

När medlem önskar renovera sin lägenhet är det av största vikt att styrelsen blir informerad och kan lämna sitt skriftliga godkännande.  En bygganmälan bör alltid lämnas in till styrelsen oberoende av arbetets karaktär. Vid mer omfattande ombyggnation/renovering ( se nedan) är det ett absolut krav att en bygganmälan lämnas in till styrelsen. Av bygganmälan skall framgå: ombyggnationens omfattning, vilket material som skall användas, tillvägagångssätt samt icke minst vem som skall utföra arbetet. Auktoriserade hantverkare med kännedom om svensk lag skall alltid anlitas (F-skattsedel, ansvarsförsäkring etc).
Följande genomgripande förändringar i lägenheten kräver speciellt styrelsens skriftliga godkännande:
<br>\* Ingrepp i bärande konstruktion
<br>\* Flytt av innerväggar och värmeelement
<br>\* Sätta in/ta bort kakelugn och köksfläkt
<br>\* Bygga bastu
<br>\* Ombyggnation i kök och badrum
<br>\* Ändring av ledningar för vatten och värme.

Om styrelsens skriftliga godkännande ej inhämtas och en skada uppträder, har styrelsen rätt att begära ersättning av bostadsrättsinnehavaren.  

### 5.	Förseningsavgift

Om medlem dröjer mer än två dagar efter månadsskiftet med att inbetala avgiften, kommer föreningen att utdebitera en extra avgift om femhundra (500) kronor.

### 6.	Utvändig ordning

##### 6.1	Bilparkering

Fastigheten har fyra parkeringsplatser uthyrda till CarGlass. På dessa får ingen parkera. CarGlass disponerar ytan mellan kättingen och husväggen fram till och med garagedörren.
Fastigheten har två parkeringsplatser utanför grinden vid B-porten. En plats disponeras för närvarande av föreningens tekniske fogde. Den andra platsen hyrs ut årsvis (fr o m 1 juli t o m 30 juni) till boende i huset efter att styrelsen genomfört  intresseanmälan och lottning. Detta sker i maj i anslutning till årsstämman.  
Vid avflyttning från vårt hus, skall medlem lämna tillbaka den uthyrda parkeringsplatsen till styrelsen. Rätten till parkeringsplats följer således inte med lägenheten.

##### 6.2	Cykelparkering

Cykelställ finns på gården för cyklar som används regelbundet. Övriga cyklar placeras i källaren (se p 7.2).

##### 6.3	Gårdsgrinden

Gårdsgrinden är låst och skall alltid vara stängd för att inte locka obehöriga in på gården.

##### 6.4	Gården

Gården skall alltid hållas ren och snygg för gemensam trevnad.
Planteringarna sköts av en av styrelsen utsedd trädgårdsmästare men samtliga boende i huset välkomnas att ta del i arbetet.
Kontinuerlig uppsnyggning av gården och områdena vid entréerna sker genom husfogdarnas försorg. Fogde A ansvarar för gården och entrén mot Birger Jarlsgatan. Fogde B ansvarar för entrén till B-huset och området vid CarGlass. Alla boende i huset är dock välkomna att hjälpa till vid sopning av gården eller snöskottning.

### 7.	Källarplan

Rökförbud råder i hela källaren. Föremål som kan vålla brand eller skada får inte förvaras i källaren.

##### 7.1	Bastu samt gemensamt motionsrum

\* Dörren till bastu och motionsrum skall vara låst.
<br>\* Motionsrummet bokas på lista utanför bastun. Bokad tid innebär även tillgång till bastun.
<br>\* Motionsrummet/bastun skall städas efter användande och allt skräp plockas bort.
<br>\* Eventuella fel anmäls till husfogde A.

##### 7.2	Cykelförvaring

\* Cyklar skall stå i cykelgaraget, utrymmet mittemot ”pannrummet” i B-husets del i källaren.
<br>\* Cyklar som används regelbundet får ställas i A-huset utanför hissen på KV. Se även p 5.2.
<br>\* Samtliga cyklar skall vara försedda med namn och lägenhetsnummer. Husfogdarna samlar en gång per år ihop herrelösa cyklar. Alla boende får ett meddelande om att omärkta cyklar kommer att forslas bort inom en viss tid.  
<br>\* Cyklar får inte ställas upp på våningsplanen eller förvaras i A-husets SV-plan.

##### 7.3	Lägenhetsförråd

\* Vid en eventuell brand i källaren måste gångarna utanför förråden vara fria. Inga föremål får därför förvaras utanför de egna förråden.
<br>\* Föreningen disponerar ett antal extra förråd för uthyrning. Dessa förråd medföljer inte lägenhet vid försäljning. Medlem, som önskar hyra ett extra förråd, skall kontakta styrelsen som i sin tur upprättar kölista.

##### 7.4	Tvättstugan

\* Ordningsföreskrifter finns anslagna i tvättstugan.
<br>\* Om bokad tid inte nyttjas, får efter 30 minuter annan använda tvättstugan.
<br>\* Klamp skall alltid markera vem som använder tvättstugan. Oanvänd klamp skall sättas på ”parkering”.
<br>\* Eventuella fel anmäls till husfogde B.

### 8.	Gatuplan

##### 8.1	Ytterdörrar

\* Dessa går normalt i lås automatiskt. Var och en ansvarar dock för att detta sker samt att besökande och gäster uppmanas att kontrollera dörrarna. Särskilt gäller detta vintertid då kylan gör att dörrstängare och lås kan kärva.
<br>\* Det är inte tillåtet att sätta upp aktuell portkod på ytterdörren.
<br>\* Eventuella fel anmäls till respektive husfogde.

##### 8.2	Grovsoprum

\* Särskilda ordningsbestämmelser finns anslagna i rummet (på dörren samt på väggen mittemot denna).
<br>\* Grovsoprummet är   i n t e   till för hushållssopor, vätskor av olika slag, tomglas, vitvaror, byggnadsmaterial eller elektriska artiklar.
<br>\* Alla grovsopor skall komprimeras så mycket som möjligt.
<br>\* Eventuella frågor ställs till husfogde A.

##### 8.3	Marschaller

\* Marschaller får användas under förutsättning att ”resterna” tas bort dagen efter användandet.
<br>\* De får inte användas/placeras så att de sotar ner husgrund eller fasad. Eventuell sot tas bort av den som använt marschallerna. Användning av stänk- och sotskydd rekommenderas.

##### 8.4	Julgranar

\* Efter julfirandet skall granar senast den 31 januari ställas upp invid grinden till gården. Husfogde A svarar för bortforsling av granarna.
<br>\* Granar som slängs efter den 31 januari får den enskilde själv transportera bort.

##### 8.5	Pappersåtervinning (returpapper)

\* Returpapper läggs i de gröna kärlen i A-husets SV-plan. Tömning sker normalt måndagar.
<br>\* Om kärlen är fulla får inte papper ställas utanför kärlen. Förvara pappret i bostaden till dess kärlen tömts.
<br>\* Returpapper får inte slängas i sopnedkastet eller läggas i grovsoprummet.
<br>\* Returpapper samt gamla telefonkataloger får inte läggas innanför respektive utanför entrédörrarna.

### 9.	Trappuppgångar

##### 9.1	Soprum (bredvid de gröna kärlen för returpapper)

\* Paketera soporna väl.
<br>\* Vätskor och glas får inte tömmas i sopkärlet.
<br>\* Soprummet i A-huset skall även användas av de boende i B-huset.

##### 9.2	Namnskyltar

\* Namnskylt på lägenhetsdörr skall vara av mässing.         

### 10.	Balkonger

Medlem, som bor i lägenhet med balkong, förbinder sig  
<br>\* att hålla balkongen fri från snö och is,
<br>\* att inte grilla på balkongen,
<br>\* att vid hängning av blomlådor på balkongen följa gällande regelverk,
<br>\* att inte piska eller skaka mattor på balkongen, samt
<br>\* att kontakta styrelsen före uppsättning av balkongskydd och markiser.
 Färg på balkongskydd och markiser skall vara enhetligt och bestäms av styrelsen.

### 11.	Kakelugnar

Föreningen ansvarar för underhåll och tillsyn av fastighetens kakelugnar. Detta ansvar gäller dock endast från stam till rökgång.  Varje lägenhetsinnehavare skall således själv bekosta underhåll och reparation av eldstad samt rökgång fram till stammen.

### 12.	Vår- och höststädning

Vår- och höststädning sköts av föreningen anlitad städfirma.

### 13.	Skadegörelse

Vid skadegörelse i de allmänna utrymmena i fastigheten är den/de personer, som orsakat skadan, betalningsansvariga. Om barn förorsakat skadan, är föräldrarna betalningsansvariga. Om en gäst i huset förorsakat skadan, är den/de betalningsansvariga, som gästen besöker.

### 14.	Övrigt

\* Spela ej musik så att kringboende störs.
<br>\* Spika och/eller borra ej mellan kl 22.00-08.00 vardagar och kl 22.00-10.00 sön- och helgdagar.
<br>\* Grilla ej på balkonger eller invid husfasaden. På gården är grillplats i gången mellan A och B intill muren till granngården.
<br>\* Rök ej i fastighetens allmänna utrymmen. Om rökare använder balkonger eller gården, skall alltid fimpen tas om hand. Inga fimpar får slängas på gården!  
<br>\* Placera ej blomlådor och dylikt på utsidan av fönster.
<br>\* Placera ej föremål i trapphus, entréer och källargångar utan tillstånd från styrelsen.
<br>\* All piskning/skakning av mattor skall ske i anslutning till piskställningen på gården.
<br>\* Informera kringboende om eventuella störningar vid reparationer/nybyggnationer i lägenheten.   
<br>\* Uppsättning av parabolantenner, utomhusantenner, skyltar, markiser eller dylikt får ej göras utan särskilt tillstånd av styrelsen. När tillstånd erhållits, skall de anvisningar följas som styrelsen anger vad gäller montering.

### 15.	Lägenhetspärm

Till varje lägenhet hör en lägenhetspärm. Medlem svarar själv för att pärmen hålls aktuell. Vid avflyttning skall pärmen överlämnas till ny medlem.  ARBETE MED HEMSIDA PÅGÅR. Denna hemsida kommer att ersätta lägenhetspärmen.
