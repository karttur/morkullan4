---
layout: page
title: Ombyggnadsregler
categories: regler
excerpt: "Ombyggnadsregler för BRF Morkullan 4"
tags:
  - regler
  - ombyggnadsregler
date: '2013-05-30 11:27'
modified: '2013-05-30 T18:17:25.000Z'
comments: true
share: true
---

### Instruktion till medlem som vill renovera sin bostadsrätt

Förutom gällande lagstiftning och regelverk (såsom exempelvis Säker Vatten) regleras bostadsrättsinnehavarens rättigheter och skyldigheter avseende renoveringar och ombyggnationer av föreningens stadgar och ordningsregler.

---------
Utdrag ur stadgarna:
<p><b>Bostadsrättshavarens rättigheter och skyldigheter<br>
24 §</b></p>

Bostadsrättshavaren får inte utan styrelsens tillstånd i lägenheten utföra åtgärd som innefattar

1. ingrepp i en bärande konstruktion,

2.  ändring av befintliga ledningar för avlopp, värme, gas eller vatten, eller

3. annan väsentlig förändring av lägenheten.

Styrelsen får inte vägra att medge tillstånd till en åtgärd som avses i första stycket om inte åtgärden är till påtaglig skada eller olägenhet för föreningen.

Bostadsrättshavaren är skyldig att rapportera alla planerade byggnadstekniska åtgärder och tillställa styrelsen vederbörlig dokumentation innan arbetet påbörjas avseende åtgärd som avses i första stycket. Efter genomförd åtgärd som avses i första stycket skall fullständig teknisk dokumentation inlämnas till styrelsen.

---------

Vilka delar av lägenheten som är föreningens respektive bostadsrättshavarens ansvar specificeras i 30 § (se bilaga).

Den här instruktionen är till för medlemmar som vill renovera eller bygga om sin lägenhet.

Bostadsrättsinnehavare har rätt att genomföra följande arbeten utan godkännande av styrelsen:

\* Renovering av ytskikt (tapetsering, målning, golvslipning, lackning)
<br>\* Bättring/renovering av dörrar och fönster inklusive beslag, ramar och karmar  (delar synliga från utsidan är föreningens ansvar)
<br>\* Byte av köksinventarier (köksskåp, vitvaror)
<br>\* Elinstallationer inom den egna lägenhetens elsystem (alla elinstallationer från lägenhetens el-central ut i lägenheten). Ingrepp på elsystemets skall dock alltid utföras av behörig elektriker.
<br>\* Byte av porslin och kranar i badrum, installation av tvättmaskin. Ingrepp på VVS systemet skall dock alltid utföras av behörig entreprenör (enligt reglerna för Säker Vatten).

Bostadsrättsinnehavaren måste invänta styrelsens tillstånd för att i lägenheten utföra åtgärd som innefattar väsentliga förändringar såsom:

\* Förändring av lägenhetens planlösning
<br>\* Ingrepp i en bärande konstruktion
<br>\* Ingrepp och/eller förändring av befintliga ledningar för värme, vatten eller avlopp.
<br>\* Ingrepp och/eller ändring av ventilationskanaler.
<br>\* Byte av tätskikt i badrum.
<br>\* Annan väsentlig förändring av lägenheten.

#### Generella instruktioner:

\* Vid ingrepp i vägg, tak och golv krävs utlåtande från konstruktör och godkännande av styrelsen innan arbetet påbörjas.
<br>\* Ingrepp i värme/radiator-system måste i förväg godkännas av styrelsens och dokumenteras.
<br>\* Bostadsrättsinnehavaren övertar ansvar, inklusive underhållsansvar, för installationer utförda av tidigare innehavare.
<br>\* Den bostadsrättsinnehavare som beställer och genomför ombyggnationer/renoveringar i den egna lägenheten är byggherre och har byggherreansvar. Detta gäller även om en medlem har fått styrelsens godkännande. Styrelsens godkännande frikänner således inte bostadsrättsinnehavaren från byggherreansvar.
<br>\* Nedtappning av värmesystemet är inte tillåtet.

#### Ändringar av planlösning

Vid framställan om ändring av planlösning krävs följande underlag:

\* Vid ändringar i bärande konstruktioner i väggar (inklusive dörröppningar), tak och golv skall förutom ritningar även hållfasthetsberäkning bifogas.
<br>\* Konstruktionsritning för ventilation godkänd av ventilationskonsult.

#### Ändringar i kök:

För ombyggnader i kök, utöver byte av köksinventarier (köksskåp, vitvaror), gäller:
<br>\* Av behörig ventilationskonsult godkänd teknisk lösning gällande ventilationen.
<br>\* Det är tillåtet att installera ny fläkt om den kopplas till befintlig (spiro) kanal och är av tryckande typ; vid ändrad planlösning måste dock ovanstående punkt beaktas.
<br>\* Ventilationen får ej täckas över eller byggas för.

#### Ändringar i badrum och toalett:

\* Alla arbeten som direkt eller indirekt berör vatteninstallationer skall följa gällande konstruktionsregler (Säker Vatten) och uppfylla branschregler (GVK) för tätskikt.
<br>\* Det är ej tillåtet att koppla in golvvärme med fastighetens värme eller VVC system, endast elektriska värmeslingor är tillåtna för golvvärme.
<br>\* Frånluftsventilation måste installeras, tryckande fläkt (typ: PAX) kopplas till den till varje lägenheten hörande (spiro)kanalen.
<br>\* Nya vatteninstallationer skall vara försedda med synliga och åtkomliga avstängningsventiler.
<br>\* Ny golvbrunn skall installeras vid uppbrytning av tätskikt.
<br>\* Avståndet mellan vägg och ytterkant på reguljär golvbrunn skall vara minst 200 mm.
<br>\* Brunnar som kan placeras närmare vägg skall vara typgodkända och måste installeras efter fabrikantens produktspecifika monteringsanvisning för att uppfylla krav på tätskikt.
<br>\* Tätskikt i WC (utan bad eller dusch) skall nå minst 100 mm upp längs väggarna och vara tätt även i skarvar.
<br>\* Tätskikt vid tröskel skall ha en höjd av minst 15 mm; det vertikala avståndet mellan överkant golvbrunn och golvtröskel vid dörröppning skall vara minst 20 mm.
<br>\* Schakt/inbyggda rör skall förses med slitsbotten inklusive tätskikt och skvallerrör som mynnar mot våtutrymme.
<br>\* Vid planändring eller ingrepp i ventilationssystemet krävs konstruktionsritning för ventilation godkänd av ventilationskonsult.


#### Regler vid genomförande

\* Vid avstängning av vatten ska detta meddelas dels till styrelsen genom brev, dels till de boende genom anslag i hiss och entréer i god tid före. Avstängningen skall i tid förläggas så att den minimerar störningar i fastigheten. Vattnet ska vara avstängt så kort tid som möjligt. Aviseringar ska innehålla kontaktuppgifter, datum och klockslag då vattnet ska vara avstängt samt information om kallt och/eller varmt vatten berörs. Styrelsen kan informera entreprenören om var avstängningsventilerna finns placerade.
<br>\* Boende ska informeras om arbeten och tidsplan. Hänsyn skall tas till omkringboende då ljud fortplantar sig i byggnadsstommen. Störande arbeten får bara utföras på vardagar mellan 0800 och 17.00 och skall alltid aviseras i god tid innan arbetet påbörjas.
<br>\* Trapphus och hiss ska städas dagligen vid transport av material. Eventuella skador i hiss och trapphus ersätts av bostadsrättsinnehavaren.
<br>\* Byggmaterial och byggavfall får inte belamra föreningens gemensamma utrymmen, som t.ex. trapphus, våningsplan, källargångar, källare och gård.
<br>\* Byggmaterial, byggavfall, färgrester med mera får inte kastas i sopkärlen, återvinningskärlen eller läggas i grovsoprummet.
<br>\* Det är bostadrättshavaren som ansvarar för att byggavfall forslas bort. Styrelsen ska före byggstart informeras och godkänna uppställningsplatser för byggsäckar, container och byggmaterial.
<br>\* Innan eventuell bilning av golv så skall grannen ovan och nedan bli väl informerade och ni tillsammans se över och fotografera innetaket före och efter bilningen för att eventuellt upptäcka uppkomna sprickor och sättningar.

#### Dokument som måste tillställas styrelsen innan byggstart:

\* F-skattsedel för anlitad hantverkare.
<br>\* Organisation på plats, inklusive ansvariga för olika delar liksom arbetsledare med epost och mobiltelefonnummer
<br>\* Behörighetsintyg från anlitad hantverkare gällande Säker Vatten installationen
<br>\* Behörighetsbevis från anlitad hantverkare gällande el-installationer
<br>\* Behörighetsbevis från anlitad hantverkare för utförande av arbeten enligt BKR (Byggkeramikrådets regler)
<br>\* Gällande försäkringsbrev från anlitad hantverkare
<br>\* Tekniska beskrivningar och skisser på de olika delarna i ombyggnationer inklusive ursprunglig planlösning och planlösning efter genomfört arbete
<br>\* Vid planändring eller ingrepp i ventilationssystemet krävs konstruktionsritning för ventilation godkänd av ventilationskonsult.

#### Kopior av följande dokument lämnas till styrelsen när renoveringen är färdigställd

\* Entreprenörernas kvalitetsdokument och egenkontroller
<br>\* Fotodokumentation som visar de olika momenten under arbetets utförande liksom situationen före och efter ombyggnaden/renoveringen.
<br>\* Signerad och ifylld kontrollplan efter en tidigare bygganmälan eller ett bygglov.

#### Ansökan och kontaktuppgifter

Dokumentation skickas antingen per post eller via e-post till föreningens styrelse.


### Bilaga 1: Utdrag ur BRF Morkullan 4 stadgar.

---------
<p><b>30 §</b></p>

Bostadsrättshavaren skall på egen bekostnad hålla lägenheten jämte tillhörande utrymmen i gott skick. Detta gäller även mark, balkong, terrass, förrådsutrymme och parkeringsplats, om sådan ingår i upplåtelsen. Bostadsrättshavaren är också skyldig att följa de anvisningar styrelsen meddelat rörande den allmänna utformningen av marken.

Till lägenheten räknas:
<br>\* lägenhetens väggar, golv och tak inklusive ytskikt jämte den underliggande behandling som krävs för att anbringa ytskiktet på ett fackmässigt sätt, inklusive fuktisolerande skikt i badrum och våtrum,
<br>\* lägenhetens inredning, utrustning, ledningar och övriga installationer, inklusive svagströmsanläggningar, ledningar för övriga installationer för vatten, avlopp, gas, ventilation, el, television och informationsöverföring som föreningen försett lägenheten med till de delar dessa befinner sig inne i lägenheten och endast betjänar den aktuella lägenheten, golvbrunnar med tillbehör, avstängningsventiler och i förekommande fall anslutningskopplingar på vattenledning hörande till denna inredning,
<br>\* golvvärmeanläggning,
<br>\* eldstäder och rökgångar,
<br>\* glas, bågar och spröjs i lägenhetens fönster och dörrar,
<br>\* lägenhetens ytter- och innerdörrar, inklusive balkong- och altandörrar, med tillhörande lister, foder, handtag, gångjärn, karm, tätningslister, lås inklusive nycklar mm,
<br>\* brevinkast, ringklocka, tittöga och egen namnskylt på lägenhetsdörren, samt
<br>\*    egna installationer, inklusive sådana som försörjs av vatten, elektricitet, informationsöverföring mm som föreningen försett lägenheten med.

Bostadsrättshavaren ansvarar för rensning av golvbrunn och vattenlås.

Om lägenheten är utrustad med balkong, terrass eller altan ansvarar bostadsrättshavaren för renhållning och snöskottning. Om lägenheten är utrustad med takterrass är det bostadsrättshavarens ansvar att tillse att avrinning för dagvatten inte hindras.

Bostadrättshavaren svarar för målning av radiatorer. För elanläggningen svarar bostadrättshavare för säkringstavlan och ledningar utgående från lägenhetens säkringstavla.

Bostadsrättshavaren svarar inte för reparation av ledningar för avlopp, värme, gas, elektricitet, vatten och informationsöverföring om föreningen försett lägenheten med ledningarna och dessa tjänar fler än en lägenhet. Detsamma gäller rökgångar och ventilationskanaler. Bostadsrättsföreningen ansvarar vidare för underhåll av radiatorer och värmeledningar i lägenheten som föreningen försett lägenheten med. Föreningen svarar också för rökgångar (ej rökgångar i kakelugnar) och ventilationskanaler som föreningen försett lägenheten med.

Föreningen har därutöver underhållsansvaret för ledningar för avlopp, gas, elektricitet, vatten och anordningar för informationsöverföring som föreningen försett lägenheten med och som inte är synliga i lägenheten. Föreningen har även ansvar för målning av utifrån synliga delar av ytterfönster, karmar, ytterdörrar, balkongdörrar och altandörrar.

Bostadsrättshavaren är skyldig att till föreningen anmäla fel och brister i sådan lägenhetsutrustning/ledningar som föreningen svarar för enligt denna stadgebestämmelse eller enligt lag.

För reparationer på grund av brand- eller vattenledningsskada svarar bostadsrättshavaren endast om skadan uppkommit genom

1. hans eller hennes egen vårdslöshet eller försummelse eller

2. vårdslöshet eller försummelse av
    a)  någon som hör till hans eller hennes hushåll eller som besöker honom eller henne som gäst
    b)  någon annan som han eller hon har inrymt i lägenheten eller
    c)  någon som för hans eller hennes räkning utför arbete i lägenheten. För reparation på grund av brandskada som uppkommit genom vårdslöshet eller försummelse av någon annan än bostadsrättshavaren själv är dock denne ansvarig endast om han eller hon brustit i omsorg och tillsyn.

Om ohyra förekommer i lägenheten skall, i tillämpliga delar, motsvarande ansvarsförsäkring gälla som vid brand och rörledningsskada ovan.

Det åligger bostadsrättshavaren att teckna och vidmakthålla hemförsäkring och så kallad tilläggsförsäkring för bostadsrätt. Det ankommer på bostadrättshavaren att likvärda försäkringar tecknas vid andrahandsuthyrning i enlighet med 29 § tredje stycket.

Föreningen får åta sig att utföra sådan underhållsåtgärd som enligt vad som ovan sagts bostadsrättshavaren skall svara för. Beslut härom skall fattas på föreningsstämma och får endast avse åtgärder som företas i samband med omfattande underhåll eller ombyggnad av föreningens hus, som berör bostadrättshavarens lägenhet. Föreningens åtgärder enligt denna bestämmelse skall ske till sedvanlig standard.

Bostadsrättshavaren ansvarar gentemot föreningen för sådana åtgärder i lägenheten och anslutande väggar, fönster och dörrar, inklusive karmar och foder som har vidtagits av tidigare innehavare av bostadsrätten, såsom reparationer, underhåll och installationer som denne utfört.

---------
